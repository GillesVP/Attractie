<!DOCTYPE html>
<html>
  <head>
    <meta charset="utf-8">
    <title>Index</title>
  </head>
  <body>
    <header>
      <h2>Over het Mercatormuseum</h2>
    </header>
    <article class="intro">
      <section id="tekst">
        <p>
         <br>
         De figuur en het werk van Gerard De Cremer, alias Gerard Mercator, worden in het museum in de schijnwerpers geplaatst. Als toonaangevend wetenschapper verplaatste Mercator in de renaissance immers de bakens van de cartografie. Zo introduceerde hij het begrip ‘atlas’ voor 'een samenhangende verzameling kaarten' en de 'Mercatorprojectie'. Die liet in 1569 zeevaarders voor het eerst toe een vaste koers uit te zetten.
         <br>
         De zeldzame aardglobe (1541) en hemelglobe (1551), opgenomen in de Vlaamse topstukkenlijst, zijn dé blikvangers van het museum. Maar daar stopt het niet. Er is een rijke verzameling atlassen van Mercator en tijdgenoten Hondius en Ortelius. Alle schitteren in de vitrines. Via computeranimaties, videoreportages en interactieve aanraakschermen wordt het belang van de kaarten, atlassen en globes van Mercator in een hedendaagse context duidelijk gemaakt. Het historische verhaal is compleet met een zorgvuldige selectie kaarten van de 17de tot de vroege 19de eeuw.
         <br>
         In de afdeling moderne cartografie kom je aan de hand van wandkaarten, werk- en meetinstrumenten en digitale toepassingen alles te weten over de geschiedenis van het kaarten maken van 1830 tot 2014. Je leert er alles over hoe het bronnenmateriaal van een kaart evolueerde van luchtfoto’s naar satellietfoto’s. En je ontdekt hoe kaarttoepassingen een licht werpen op actuele vraagstukken over ruimtelijke ordening, ecologie, navigatie en mobiliteit.
         <br>
         In de tentoonstellingsruimte wisselen historische tentoonstellingen af met tijdelijke projecten over hedendaagse kaarttoepassingen. Lezingen, workshops en themalessen gaan door in de educatieve ruimte, passend aangekleed met antieke schoolkaarten en luchtfoto’s.
         <br>
         <br>
         <u>bronnenmateriaal</u>: https://www.museasintniklaas.be/onze-locaties/mercatormuseum#over-het-mercatormuseum
        </p>
      </section>
    </article>
    <hr>
    <iframe src="https://nl.wikipedia.org/wiki/Mercatormuseum" width="700" height="350"></iframe>
    <footer></footer>
  </body>
</html>
